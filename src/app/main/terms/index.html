<div class="container">
    <b>УСЛОВИЯ ЗА ПОЛЗВАНЕ НА КАРТИ ЗНАНИЕ+</b><br/><br/>
    
    Настоящите условия уреждат отношенията между „Знание Плюс БГ“
    ООД, ЕИК: 206144956, със седалище и адрес на управление: гр.
    София, р-н Лозенец, ул.Банат, 13 (наричан по-долу
    <b>„Картоиздател“</b>), и притежателите на Карта „Знание+“

    <b>I. ДЕФИНИЦИИ</b><br/><br/>
    <b>Ползвател</b> –физическо лице, навършило 18 години, което
    притежава Карта Знание +.<br/><br/>
    <b>Платформа </b>– интернет страница на Картоиздателя, достъпна
    на <a href="https://www.znanieplus.bg/" target="_blank">https://www.znanieplus.bg/</a>, чрез която се предоставя информация за
    всички Обекти и за Услугите, които могат да бъдат ползвани в тези
    Обекти.<br/><br/>
    <b>Обект</b> – означава театри, музеи, галерии, кина, библиотеки,
    книжарници, центрове за обучение и за групови творчески
    занимания и други институции, чиито услуги могат да бъдат
    ползвани и/или стоки могат да бъдат купувани чрез Картите. Списък
    на всички Обекти и информация за техните услуги/стоки, за които
    важат Картите Знание+, е публикувана на Платформата. По своя
    преценка Картоиздателят има право да добавя или премахва Обекти. <br/><br/>
    <b>Услуги</b> – включва театрални постановки, оперни постановки,
    кино прожекции, изложби, продажба на стоки и други подобни,
    които се предлагат от Обектите и могат да бъдат ползвани/купувани
    с отстъпка чрез Картите Знание+. Информация за всички Услуги, за
    които важат Картите Знание+, е публикувана на Платформата. По
    своя преценка Картоиздателят има право да добавя, променя или
    премахва Услуги. <br/><br/>
    <b>Карти „Знание+“</b> – персонални карти, чрез които техният
    Ползвател получава отстъпка при ползване на Услугите на Обектите.
    Клиент – субект, който има сключен договор с Картоиздателя,
    за да предостави Карти Знание+ на Ползватели, които е наел по
    трудов, граждански договор или договор за управление (в
    качеството си на работодател или възложител). <br/><br/>
    
    <b>II. ИЗДАВАНЕ НА КАРТИ ЗНАНИЕ+</b><br/><br/>
    1.Издаването на Карта Знание+:<br/>
    1.1. се допуска само в полза на физическо лице, страна по
    трудов, граждански договор или договор за управление с Клиент, с
    когото Картоиздателят има сключен договор за услуги по издаване и
    ползване на Картите.<br/>
    1.2. се осъществява само ако Клиентът е изпълнил
    задълженията си по договора, сключен между него и Картоиздателя,
    за услуги по издаване и ползване на Картите. В противен случай
    Картоиздателят си запазва правото да не предостави Карта
    Знание+.<br/>
    2.
    На едно лице може да се издаде и предостави за
    ползване само една Карта Знание+. Картите не може да се
    преотстъпват на трети лица.<br/>
    3.
    За да му бъде издадена Карта Знание+, физическото
    лице отправя искане за това до Клиента, с когото има сключен
    договор и предоставя свой имейл адрес и три имена. Имейл адресът
    е необходим за идентифициране на конкретния притежател
    (Ползвател) на конкретна Карта Знание+, както и получаване на
    информация относно изменения на настоящите Условия.<br/>
    4.
    Заявените Карти се доставят на адреса на Клиента, с
    когото Ползвателят има сключен договор. Клиентът има
    задължението да предаде издадените Карти в полза на
    Ползвателите, които са ги заявили.<br/><br/>
    <b>III. ПОЛЗВАНЕ НА КАРТА ЗНАНИЕ+</b><br/><br/>
    
    1.
    Ползването на Картите става възможно от месеца,
    следващ месеца, през който Ползвателят е получил своята Карта
    Знание+. Ако Клиентът не е изпълнил задълженията си по договора,
    сключен между него и Картоиздателя, за услуги по издаване и
    ползване на Картите, Картоиздателят си запазва правото да не
    позволи използването на Картите Знание+ до окончателно
    изпълнение.<br/>
    2. Картата дава право на Ползвателя й да получава
    отстъпка при плащане за Услуги в Обекти, като:<br/>
    2.1. Отстъпката се ползва единствено при сканиране на Карта
    в съответните предназначени места за това в съответен Обект и не
    важи при онлайн плащания/резервации. В случай че в Обекта
    няма предназначени места за сканиране на Карта или устройствата
    за сканиране не работят, тя следва да бъде представена на
    служител в Обекта за проверка и отразяване на ползването на
    Картата.<br/>
    2.2. Отстъпката може да се ползва при онлайн покупки/резервации на Услуги - 
    пълна информация относно начина на ползване на такава отстъпка и Услугите, 
    за които е приложима, може да откриете в Платформата.<br/>
    2.3. Размерът на отстъпката варира според Обекта и
    ползваните Услуги, като:<br/>
    - Когато отстъпката е за услуги, за ползването на които се
    закупува билет, тя важи само за цената на стандартен билет.<br/>
    - Когато отстъпката е за закупуване на стоки, тя важи за
    цената на съответния закупуван артикул.<br/>
    - Информация за размерите на отстъпките се намират на
    Платформата на Картоиздателя.<br/>
    3.
    Картите може да бъдат ползвани неограничен брой пъти
    във всички Обекти. Те предоставят право на Ползвателите да водят
    със себе си един придружител при всяко посещение на Обект, който
    придружител се ползва от същата отстъпка като Ползвателя.
    Придружителят не се посочва предварително и може да бъде
    различен при всяко посещение на Обект.<br/>
    4.
    Всяка издадена Карта Знание+ може да се използва само
    доколкото услугата е заплатена от Клиента. В случай че липсва
    плащане от Клиента, Картоиздателят си запазва правото да блокира
    Картите Знание+. Услугата може да бъде възстановена и
    използването на Картите да бъде отново възможно, ако Клиентът
    продължи плащането на Услугата.<br/>
    5.
    Всички Ползватели и техните придружители са длъжни
    да спазват правилата в Обектите, които посещават, и правилата за
    конкретна Услуга, която ползват. Картоиздателят не носи
    отговорност, в случай че Ползвател и/или негов придружител
    претърпи каквито и да било вреди в Обект, докато ползва Услуги
    посредством Kартата си, както и не носи отговорност при
    невъзможност за ползване на Услуги по вина на служители на
    Обекта.<br/>
    6.
    Ползвателите гарантират, че придружителите им ще
    бъдат запознати с и ще спазват настоящите условия.<br/>
    7.
    Ползвателят няма право да използва Картите Знание+ по
    никакъв друг начин освен описания в настоящите условия за
    ползване, включително, но не само, няма право да търгува с тях, да
    ги отдава под наем, да ги подарява на други лица. Ползвателят няма
    право да прави каквито и да било промени в дизайна на Картите.<br/><br/>

    <b>IV. ПРОЦЕДУРА ПРИ ЗАГУБВАНЕ, ПОВРЕДА ИЛИ КРАЖБА НА КАРТА ЗНАНИЕ+</b><br/><br/>
    1.
    Всяка загуба, повреда или кражба на Карта трябва да
    бъде съобщена на Картоиздателя по телефон или имейл (посочени
    по-долу в тези условия) в рамките на 24 часа, за да може
    Картоиздателят да блокира Картата.<br/>
    2.
    Изгубена Карта, която бъде намерена впоследствие,
    следва да бъде изпратена незабавно на Картоиздателя.<br/>
    3.
    Ползвателят може да заяви чрез Клиента издаването на
    нова Карта Знание+, с която да замени изгубената, повредената или
    открадната такава.<br/><br/>

    <b>V. ПРЕКРАТЯВАНЕ НА ПОЛЗВАНЕТО НА КАРТИТЕ</b><br/><br/>
    1.
    Картите не могат да бъдат ползвани, след като:<br/>
    1.1. Клиент спре плащането на Услугата;<br/>
    1.2. отношенията между Клиента, с когото Ползвателят има
    сключен договор, и Ползвателя бъдат прекратени;<br/>
    1.3. отношенията между Клиента, с когото Ползвателят има
    сключен договор, и Картоиздателя бъдат прекратени.<br/>
    2.
    Картоиздателят има право незабавно да блокира Картата
    от момента на прекратяване на отношенията по т. 1.2. и 1.3. от този
    раздел и от момента на изтичането на периода, за който е платена
    Услугата, по т. 1.1. от този раздел.<br/>
    3.
    При прекратяване на отношенията по т. 1.2. от този
    раздел Картата следва да бъде предадена от Ползвателя на Клиента
    незабавно, а при прекратяване на отношенията по т. 1.3. от този
    раздел – при поискване от Клиента.<br/>
    4.
    Отказ от ползване на Картата Знание+: В случай че
    Ползвателят желае да се откаже от ползване на Картата си, той
    може да го направи по всяко време, като следва да уведоми за това
    Клиента, с когото има сключен договор, и да му предаде своята
    Карта.<br/> <br/>
    <b>VI. ДОПЪЛНИТЕЛНИ УСЛОВИЯ</b><br/><br/>
    1.
    Данните за кореспонденция с Картоиздателя са следните:
    Телефон: 0878853520, Имейл: office@znanieplus.bg , Адрес: София, ул.
    Бойчо Войвода 7.<br/>
    2.
    Изменение или допълване на Условията:<br/>
    2.1. Настоящите Условия могат да бъдат изменяни и/или
    допълвани от Картоиздателя при необходимост.<br/>
    2.2. Картоиздателят публикува изменените/допълнените
    Условия на Платформата си, като те влизат в сила след 30 дни от
    публикуването им.<br/>
    2.3. Картоиздателят уведомява Ползвателите по
    предоставените от тях имейли за измененията/допълненията в тези
    Условия.<br/>
    2.4. В случай че Ползвателят не е съгласен с измененията или
    допълненията, последният следва да се откаже от ползването на
    Картата Знание+ съгласно реда, предвиден в тези Условия.<br/>
    3.
    За неуредените в настоящите Условия въпроси ще се
    прилагат разпоредбите на българското законодателство. Всички
    спорове, породени от настоящите Условия или отнасящи се до тях,
    ще бъдат разрешавани от компетентния български съд.<br/><br/>
    Настоящите Условия за ползване на Карти Знание+ са приети на
    01.01.2023 г.<br/>

</div>
<contacts-component></contacts-component>